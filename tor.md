# Tor
---
**Tor (acronimo di The Onion Router)** è un sistema di comunicazione anonima per Internet basato sulla seconda generazione del protocollo di **onion routing**. Tor è disponibile per Windows, Mac OS X e diversi sistemi operativi unix-like, è software libero e si basa sulla **licenza BSD**.<br/>
Tramite l'utilizzo di Tor è molto più difficile tracciare l'attività Internet dell'utente; di fatti l'uso di Tor è finalizzato a proteggere la **privacy** degli utenti, la loro libertà e la possibilità di condurre delle comunicazioni confidenziali senza che vengano monitorate.
## Tor browser
Il **Tor Browser** (in precedenza chiamato **Tor Browser Bundle**) è una versione estesa e modificata di **Mozilla Firefox** che consiste in un **browser web indipendente** che **naviga esclusivamente tramite Tor** e contiene una serie di **componenti aggiuntivi utili per proteggere la propria privacy e identità**

**Tor Browser** è **portatile (dunque non richiede installazione)** ed è disponibile per **Windows**, **OSX** e **GNU/Linux**.

Il progetto, molto popolare per la sua accessibilità, è nato per **rendere la navigazione tramite Tor semplice e immediata per tutti**.

I componenti aggiuntivi inclusi sono:
* **NoScript** che permette di gestire l'esecuzione degli **script** inclusi nelle pagine web.
* **HTTPS Everywhere** che permette di forzare l'uso di **HTTPs** per proteggersi dall'attacco exit node monitoring trattato successivamente.