# Glossario
---
###Snuff
Letteralmente significa "spegnere lentamente", sono video amatoriali realizzati sotto compenso in cui vengono mostrate torture realmente messe in pratica durante la realizzazione del video culminanti con la morte della vittima.

###Warez
Termine in gergo informatico che indica materiale, prevalentemente software, distribuito in violazione al copyright che lo ricopre.

###Licenza BSD
Licenza che fa parte della famiglia licenze permissive per software, impone la minima restrizione sulla distribuzione del software coperto.

###No Script
Estensione gratuita ed open-source per Mozilla Firefox e derivati, creata da un programmatore italiano. Essa blocca l'esecuzione degli script su un sito internet, a meno che lo stesso faccia parte delle eccezioni.

###HTTPS Everywhere
Estensione gratuita ed open-source per Chrome, Mozilla Firefox ed Opera, obbliga automaticamente il sito ad usare HTTPS invece che HTTP, sempre se esso è disponibile.

###Distributed denial of service (DDoS)
Attacco informatico fatto soprattutto da Botnet che tramite la richiesta continua si esauriscono deliberatamente le risorse di un sistema informatico che fornisce un servizio ai client, ad esempio un sito web su un web server, fino a renderlo non più in grado di erogare il servizio ai client richiedenti. Praticamente è un attacco DoS su larga scala.

###Anonymous
Gruppo decentralizzato di hacker attivisti (hacktivist) che ha come scopo la salvaguardia della libertà di pensiero ed espressione. Questo gruppo è causa della messa offline di molti siti pedo-pornografici del Deep Web.

###Indirizzo IP
Etichetta numerica che identifica univocamente un dispositivo detto host collegato a una rete informatica che utilizza l'Internet Protocol come protocollo di rete.

###Cookie
Gettone identificativo, usato dai server web per poter riconoscere i browser durante comunicazioni con il protocollo HTTP usato per la navigazione web. Usato soprattutto per la memorizzazione delle preferenze riguardanti un sito web.

###Bitcoin
Moneta elettronica nata nel 2008, usata da un sistema decentralizzato con server distribuiti; ha molto successo nella rete Tor perché c'è la possibilità di attuare delle transazioni anonime.